{
  "A": "<p>Glas A može imati otvoren i poluotvoren ugao.</p><p>Vertikalna udaljenost između gornjih i donjih zuba u proseku je oko 3 cm.</p><p>FUNKCIJA JEZIKA:</p><p>JEZIK leži mirno po dnu usta, ne diže se da bi ma gde dodirnuo nepce.Vrh mu je naslonjen na koren donjih sekutića. Po sredini je lako ulegnut. Malo je povučen unazad, dok se na njegovoj srednjoj liniji stvara žleb koji formira prostran otvor ekspiraciji. </p><p>MEKO NEPCE je uzdignuto i zatvara prolaz vazdušnoj struji kroz nosnu duplju. GLASNICE vibriraju-glas je zvučan. </p><p></p>",
  "B": "<p>USNE: Položaj usana je isti kao i kod glasa P, ali je okluzija slaba, bilabijalni pritisak manji, praskavost slabija i zvučna.</p><p>OBRAZI su naduvani.</p><p>JEZIK leži na dnu usne doplje. Koren jezika se malo spušta, dok mu vrh blago dodiruje unutrašnju stranu donjih sekutića i desni. </p><p>MEKO NEPCE je podignuto i zatvara nosni prolaz.</p><p>GLASNICE vibriraju od momenta stvaranja pregrade i vibracija traje dok postoji okluzija. </p><p></p>",
  "C": "<p>USNE su razvučene i primaknute zubima tako da se vide sekutići, kao kod glasa S. Vertikalno rastojanje između zuba je veoma malo.</p><p>DONJA VILICA se pomera malo napred tako da je sada malo ispred gornje vilice.</p><p>JEZIK: Rubovi jezika su priljubljeni na gornjim zubima do alveola gornjih očnjaka i zatvaraju prolaz ekspiracijama na usta. Vrh jezika može biti postavljen na prednjim alveolama donjih sekutića, a svojim prednjim i srednjim jezikom stvara položaj za artikulaciju glasa C. </p><p>MEKO NEPCE je podignuto.</p><p>GLASNICE ne vibriraju-glas C je bezvučan. </p><p></p>",
  "CH": "<p>USNE su aktivne, isturene napred i zaokružene.</p><p>DONJA VILICA se pomera napred, a prilikom izgovora glasa vraća se u prvobitni položaj.</p><p>JEZIK:Vrh jezika se u trenutku okidanja glasa nalazi iza gornjih sekutića ili u predelu prednjeg dela tvrdog nepca. Rubovi celog jezika su uzdignuti i dodiruju ivice zadnjeg luka, i to u prednjem delu vrlo usko, a prema korenu jezika sve više stvaraju pregradu koja po sredini formira udubljenje. Kada se stvori okluzija, vrh jezika se naglo spusti i povlači malo unazad. Posle eksplozije jezik se povlači iza donjih zuba.</p><p>MEKO NEPCE je podignuto. Glas je bezvučan. </p><p>EKSPIRACIONI PRITISAK je jak. </p><p></p>",
  "CJ": "<p>USNE su razvučene i pripijene uz zube, a sam oblik zavisi od sledećeg glasa.</p><p>VRH JEZIKA se labavo naslanja na donje sekutiće, a srednji deo se lepezasto rasprostire i uzdiže prema alveolarnom prostoru, tako da formira uzan, pljosnat rezonator u prednjem delu usne duplje.Taj rezonator se nalazi iza samog vrha jezika. Ivice jezika se oslanjaju uz strane gornjeg zubnog luka, sa kojim prave pregradu, tako da je na prednjem delu jezika formiran rezonator u koji se sliva ekspirijum. Skidanjem okluzije jezik zadržava svoj uzdignuti položaj te se stvara u njemu frikcija koja prati eksploziju.\u2028Dakle, kao kod svih afrikata i GLAS Ć ima dva akustička momenta: </p><p>EKSPLOZIJA I FRIKCIJA. </p><p>MEKO NEPCE je podignuto. </p><p>GLASNICE ne vibriraju-glas je bezvučan. </p><p>EKSPIRACIJA JE JAKA. </p><p></p>",
  "D": "<p>USNE su blago razvučene. Pravi se mali razmak između gornjih i donjih zuba.</p><p>JEZIK zatvara prostor između zuba i sprečava prolaz vazdušnoj struji kroz usnu duplju. U trenutku izgovora koren jezika se malo spušta što omogućava veću vibraciju.</p><p>MEKO NEPCE je podignuto i sprečava prolaz vazduha u nosnu duplju.</p><p>GLAS je zvučan.</p><p>EKSPIRACIONI PRITISAK nije jak, nema kompresije niti eksplozije. </p><p></p>",
  "DJ": "<p>USNE umereno otvorene, manje napete nego kod glasa Ć i malo isturene napred.</p><p>VRH JEZIKA se naslanja na alveole donjih sekutića, a prednji i srednji jezik se uzdiže i povlači, te sa gornjim alveolama prave okluziju koja je postavljena duž celog venca gornjih zuba. Pregrada je labava.</p><p>MEKO NEPCE je podignuto.</p><p>GLASNICE vibriraju-glas Đ je zvučan</p><p>EKSPIRACIJA je umerene jačine.</p>",
  "DZ": "<p>USNE su isturena i zaobljenje ali malo manje od glasa Č.</p><p>DONJA VILICA se nalazi iza gornje vilice.</p><p>VRH JEZIKA je podignut prema gornjim alveolama, prednji deo jezika se nalazi na gornjim zubima i tako stvara pregradu. U trenutnku artikulacije vrh jezika se povlači unazad, otvara predgradu i vazdušna struja u rezonatoru stvara šum specifičan za ovaj glas.</p><p>GLASNICE trepere-glas je zvučan.</p><p>EKSPIRACIJA je nešto slabija nego kod glasa Č. </p><p></p>",
  "E": "<p>USNE nemaju neutralan položaj. Prilikom izgovora otvor se povećava. Vertikalni labijalni otvor je veći nego kod glasa I.</p><p>USTA su poluotvorena, tako da se i gornji i donji zubi vide do polovine.</p><p>DONJA VILICA spuštena u odnosu na neutralni položaj. </p><p>MEKO NEPCE je podignuto tako da zatvara prolaz vazdušnoj struji u nosnu šupljinu.</p><p>VRH JEZIKA se blago naslanja na donje sekutiće, malo povučen unazad i oslanja se na prednje i srednje kutnjake. Najbliži nepcu je srednji deo jezika. Vrh jezika pravi plitak kanal. Strane jezika blago padaju prema vencu zuba.</p>",
  "F": "<p>USNE: gornja usna je malo podignuta, zadržava normalan položaj.</p><p>DONJA USNA je povučena unazad i svojom vlažnom stranom dodiruje ivicu gornjih sekutića, stvarajući polupregradu sa prolazom, što formira labijalnu frikciju. Donja usna je povijena i po sredini skupljena, što stvara mali žleb kroz koji prolazi ekspiraciona struja.</p><p>USTA: Otvor usta je mali.</p><p>JEZIK se ležerno naslanja na donje sekutiće dok mu srednji deo dobija oblik kanala kojim usmerava tok vazdušne struje.</p><p>MEKO NEPCE je podignutio i zatvara nosni prolaz. </p><p>GLASNICE ne vibriraju-glas je bezvučan.</p><p>EKSPIRACIJA je jaka jer treba da se probije kroz tesnac i pregradu. </p><p></p>",
  "G": "<p>Položaj govornog aparata za glas G je identičan položaju za glas K. Razlika je u tome što glasnice vibriraju.</p>",
  "H": "<p>Glas H je po načinu obrazovanja frikativ, po mestu obrazovanja zadnjonepčani glas.</p><p>USTA su otvorena kao za glas K.</p><p>JEZIK: zadnji i srednji deo jezika podižu se prema prednjem delu nepca, vrh jezika se naslanja na donje sekutiće ili je povučen malo unazad, dok su bokovi jezika naslonjeni na kutnjake. Zadnji deo jezika formira tesnac kroz koji prolazi ekspiracija, stvarajući specifičan šum.</p><p>USNE su u neutralnom položaju.</p><p>MEKO NEPCE je podignuto.</p><p>GLASNICE ne vibriraju-glas je bezvučan.</p><p>EKSPIRACIJA je ujednačena.</p>",
  "I": "<p>USNE su razvučene, pripijene uz zube, povučene prema natrag, nisu napete i licu daju izraz osmeha.</p><p>USTA su malo otvorena.</p><p>DONJA VILICA se pomera iz neutralnog položaja prema napred tako da su gornji i donji sekutići skoro paralelni.</p><p>JEZIK se svojim vrhom naslanja na donje sekutiće i njihove alveole. Prednja i srednja jezična masa su malo izbačene napred i uzdignute ka prednjem tvrdom nepcu, ostavljajući uzan prolaz po sredini.</p><p>MEKO NEPCE je podignuto i zatvara prolaz vazdušnoj struji ka nosnoj šupljini.</p><p>GLASNICE vibriraju.</p>",
  "J": "<p>USNE su približene zubima.</p><p>DONJA VILICA je malo spuštena.</p><p>MEKO NEPCE je podignuto, a najuži prolaz je na prvoj polovini nepca, dok je na ostalim regijama širok.</p><p>JEZIK se vrhom upire o gamu donjih sekutića, dok se srednji deo podiže prema nepcu i pravi uski prolaz za vazdušnu struju.</p><p>GLAS je zvučan.</p>",
  "K": "<p>USNE imaju neutralan položaj kao pri disanju na usta.</p><p>JEZIK: vrh jezika je spušten iza donjih sekutića i malo povučen unazad, a koren jezika pravi pregradu ka mekom nepcu podizanjem uvis.</p><p>MEKO NEPCE je podignuto i zatvara prolaz vazduha u nosnu duplju.</p><p>GLASNICE miruju-glas je bezvučan.</p>",
  "L": "<p>USNE su blago otvorene.</p><p>ZUBI: rastojanje između sekutića je malo.</p><p>JEZIK je veoma aktivan svojim vrhom. Okluzija je delimična i u saglasnosti sa nepcem i alveolama gornjih sekutića.</p><p>GLAS je zvučan.</p>",
  "LJ": "<p>USNE su aktivne i imaju svoj položaj prilikom formiranja ovog glasa.</p><p>USTA su otvorena a vertikalni razmak između usana je mali, kao i rastojanje između gornjih i donjih sekutića.</p><p>GLASNICE vibriraju.</p>",
  "M": "<p>USNE su blago sastavljene i rastavljaju se bez praska.</p><p>JEZIK mirno leži u svom neutralnom položaju.</p><p>MEKO NEPCE je spušteno pa ekspiracija prolazi kroz nosnu šupljinu.</p><p>GLASNICE vibriraju-glas je zvučan.</p>",
  "N": "<p>USNE su prilikom izgovora ovog glasa blago otvorene po vertikali.</p><p>DONJA VILICA je blago otvorena i pasivna.</p><p>MEKO NEPCE je spušteno pa vazdušna struja protiče kroz nos.</p><p>GLASNICE vibriraju-glas je zvučan.</p>",
  "NJ": "<p>USNE su u sredini skupljene i napred malo isturene.</p><p>DONJA VILICA je pasivna i lako se spušta naniže.</p><p>JEZIK u svom prednjem delu se nalazi iza donjih sekutića a prednji i srednji deo prave okluziju prema prednjem delu nepca.</p><p>MEKO NEPCE je spušteno-vazdušni stub ide na nos, a glas je nazalan.</p><p>GLASNICE vibriraju.</p>",
  "O": "<p>USNE su zaobljene i malo isturene napred.</p><p>MEKO NEPCE je podignuto i zatvara prolaz vazduha u nosnu šupljinu.</p><p>GLASNICE vibriraju-glas je zvučan.</p>",
  "P": "<p>USNE su spojene, čvrsto dodiruju jedna drugu po celoj svojoj dužini.</p><p>VILICA ide malo nazad, tako da se prilikom eksplozije povećava.</p><p>JEZIK leži mirno na dnu usne duplje i ima neutralan položaj. Vrh jezika dodiruje čitavom svojom ivicom unutrašnju stranu donje vilice sa desnima.</p><p>MEKO NEPCE je podignuto i zatvara prolaz vazdušnom stubu ka nosnoj duplji.</p><p>GLASNICE miruju-glas je bezvučan.</p>",
  "R": "<p>USNE su izbačene napred i odvojene od zuba.</p><p>DONJA VILICA je lako spuštena i vibrira.</p><p>JEZIK je u napregnutom i vibrirajućem stanju. Vrh jezika je istanjen i savijen unazad.</p><p>GLASNICE vibriraju a njihova se vibracija prenosi na grlo, bradu i zube.</p><p>GLAS je zvučan.</p><p>EKSPIRACIJA je jaka i karakteristična po isprekidanosti.</p>",
  "S": "<p>USNE su razvučene u stranu, razmaknute, nešto malo napete i povučene do zuba.</p><p>DONJA VILICA se pomera napred i malo spušta.</p><p>JEZIK se svojim vrhom naslanja na bazu donjih sekutića.</p><p>GLASNICE su mirne-glas S je bezvučan.</p><p>EKSPIRACIJA je jaka i usmerena naniže zbog položaja jezika i zuba.</p>",
  "SH": "<p>USNE su zaobljene i isturene napred u obliku levka.</p><p>DONJA VILICA je isturena napred i ne pomera se prilikom izgovora glasa.</p><p>JEZIK je prednjim delom podignut iza gornjih sekutića, ali ne dodirujući ih.</p><p>MEKO NEPCE je podignuto, pa je cela ekspiracija upućena kroz usni rezonator.</p><p>GLAS je bezvučan.</p>",
  "T": "<p>USNE ne učestvuju aktivno u artikulaciji, ali su blago razvučene a rastojanje između usana po vertikali iznosi oko 10 mm.</p><p>JEZIK svojim vrhom i prednjim rubovima pravi pregradu.</p><p>MEKO NEPCE je podignuto i sprečava prolaz ekspiraciji kroz nos.</p><p>GLASNICE miruju-glas je bezvučan.</p><p>EKSPIRACIONI PRITISAK je veoma jak, kratak i oštar.</p>",
  "U": "<p>USNE su isturene i približene više nego kod glasa O te prave malu okruglinu nešto malo manju od prečnika grafitne olovke.</p><p>JEZIK: Vrh jezika je dosta udaljen od prednjih sekutića.</p><p>MEKO NEPCE je podignuto i zatvara prolaz vazdušnog stuba u nosnu šupljinu.</p><p>GLASNICE vibriraju-glas je zvučan.</p>",
  "V": "<p>USNE: donja usna je nešto više povučena unazad, nego kod glasa F, ali je manje napregnuta.</p><p>JEZIK zauzima potpuno isti položaj kao kod glasa F.</p><p>MEKO NEPCE je podignuto i zatvara prolaz ka nosnoj šupljini.</p><p>EKSPIRACIJA je slaba, znatno slabija nego kod glasa F.</p><p>GLASNICE vibriraju-glas je zvučan.</p>",
  "Z": "<p>USNE su razvučene u stranu, manje napete nego kod glasa S.</p><p>JEZIK je u svom srednjem delu nešto više podignut prema nepcu.</p><p>MEKO NEPCE je podignuto.</p><p>GLASNICE vibriraju-glas je zvučan.</p>",
  "ZZ": "<p>USNE su manje isturene i zaobljene nego kod glasa Š.</p><p>JEZIK je svojim vrhom podignut prema tvrdom nepcu i više napet.</p><p>MEKO NEPCE je podignuto, pa je prolaz vazduha u nosnu šupljinu zatvoren.</p><p>EKSPIRACIJA je obilna i jaka.</p><p>GLASNICE vibriraju-glas je zvučan.</p>"
}
